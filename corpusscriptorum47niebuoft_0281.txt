EX THEOPHANE. 271

Anno imperii sui octavo Nicephorus post impias ani-p.755
madversiones militias prorsus humiliare tractans Christianos
exules ex omni themate in Sclaviniam fieri iussit, borum
autem. substantias venundari. et erat haec res captivitate
non minor, multis ex amentia blasphemantibus et inimico..
rum incursus poscentibus, aliis nihilominus circa parentalia
sepulcra lamentantibus et defunctos beatos asseverantibus.
fuerunt autem et qui suspendiis usi sunt, ut a malis eripe-
rentur. etenim immobilia, quae inerant, sibi secum ferre
non poterant, et substantiam, quam ex parentalibus dolori-
bus possederant, perditam contemplabantur, et impossibili-
tas omnis omnes babebat. haec quidem inchoata sunt a Se-
ptembrio mense, porro circa pascha finita sunt. secundam
vero cum hac afflictionem admovens, militare praecepit
egenos et armari adversus compatriotas ‚ conferre nihilomi-
nus etiam decem et octo ac dimidium numisma per singu-
los fisco, una cum omni proximitate tributa publica. ter-
tiam maliguitatem inferens iussit perpendere et augeri ho- 9:156
rum tributa, et praestare chartiaticorum causa siliquas bi-
nas. et ad quartam nequitiam suam reditus omnes augeri
praecepit. quinta vero afflictione illata a venerabilium do-
morum inquilinis, orphanotrophii scilicet et hospitalium, ge-
rocomiorum quoque ac ecclesiarum et monasteriorum rega-
lium, per singulos focos census exigi a primo tyrannidis eius
anno praecepit. ceterum quaeque meliora erant in rebus,
in regiam curatoriam deferri iubebat. sextam commovens
afflictionem, inspici a praetoribus iubet eos qui ex pauper-
tate repente creati essent, et ab his pecunias exigi quasi ab
inventoribus thesaurorum. septimam quoque adinveniens eos
qui ante 20 annos invenerant, et usque adhuc dolium aut
vas quodcunque, omnibus propriis privari pecuniis. octa-
vam, eos qui ex avis vel patribus hereditaverant et divisa
substantia pauperes facti fuerant, ex eisdem annis 20 redhibi-
tionem publico praebere iubebat. et eos qui emerant extra
Abydum corpora servilia, bina numismata in tribulum dare
praecepit, maxime illos qui in Dodecaniso erant. nonam,p· 757
naucleros, qui habitabant maritima, et maxime minoris Asiae,
nunquam terreno labore viventes , emere de rebus quae ab
illo rapiebantur cogebat, ut cunque appretiarentur ab ipso.
decimam, insignibus Constantinopoleos naucleriis collectis de-
dit ad usuram quattuor siliquarum numisma, cum auri libra..
rum duodecim persolverent, simul et consueta commercia.
haec ex multis mibi summatim pauca descripta sunt, signifi-
canti multimodum eius ad omnem speciem avaritiae molimen.
quae enim iu regia urbe primoribus mediocribus et exiguis

