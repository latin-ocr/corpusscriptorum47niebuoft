84 ANAsTAsn msTomA Eccfflsms'ricA

manifeste per schismaticos monachos et clericos et lulianum
Cariae tunc, deinde vero Halicarnassi episcopum, et Seve-
rum episcopum‚ adhuc monachum, impugnabat Macedonium,
turpibus eum publice submittens iniuriis. multitudines au-
tem cum mulieribus et liberis abbatibusque orthodoxorum
monachorum congregatae clamabant “tempus martyrii, Chri-
stiani: ne derelinquamus patrem nostrum,” iniuriis lacessere
imperatorem satagentes ut Manichaeum et indignum impe-
rio; qui metuens clausit ostia palatii, et naves praeparavit
ad fugiendum, Macedonium autem, de quo iuraverat non
se ultra visurum, tunc rogabat videre, multitudines metuens.
hoc interea veniente ad eum, populus hegumenis et mona..
chis protestabatur dicens “patrem nostrum habemus a vobis.'’
scholae vero laudem dicebant ei, cum transiret. ingressus
autem ad Anastasium arguit eum ut hostem ecclesiae3 ui
p. 238 10 simulatus est ei ad horam uniri. verum sequenti anno de..
cepit imperator Macedonium per Celerem magistrum, com·
monitorium *) faciens ad eum, in quo se primam quidem
et secundam confitebatur suscipere synodum, Ephesinam vero
et Chalcedonensem dimisit; quod ingens Macedonio vitupe-
rium attulit. per hoc enim et enoticon Zenonis recepit,
cui etiam consecrandus subscripserat. praeterea Macedonius
abiens in Adalmati monasterium in eo clericis et monachis
zelatoribus, qui ob id scandalizati fuerant, rationem reddidit
per declamatorium sermonem, quod susciperet sanctam Chal·-
cedonensem synodum, eosque qui hanc non susciperent hae·
reticos haberet; et comministraverunt ei. imperator autem
muneribus persuasit consentaneis ipsius, clericis scilicet et
monachis ‚ alium episcopum eligendi3 quod et Areadnem et
magnos ex senatoribus contristabat: diligebatur enim Mace-
donius propter vitae munditiam et dogmatum rectitudinem,
licet deceptus fuerit. instruxit autem imperator duos quos-
dam nequam accusare Macedonium quasi puerorum amato..
rem pariter et haereticum, et haec porrigere in scriptis
praefecto et magistro· similiter autem contra presbyteros* et
diaconos orthodoxos. iussit autem Celerem magistrum de-
ponere violenter eum ab episcopi0‚ clamante Macedonio se
prompte respondere non solum in praetorio sed. etiam in thea-
tro. multi vero clericorum in carceres missi sunt: qui autem
fugere potuerunt, apud Romam et Phoenicem sunt dispersi.

Porro impius imperator authenticam chartam Chalce-

*) commonitorium] Theodorus Balsamo ad synodum Carthaginen-

sem: xoufflovtrdptov ἤτοι τὸ ἔγγραφον ὑπόμνημα. vide ad glos-
sas Basilicorum. Fann-

