Ex THEOPHANB. 89

autem apud ⁴'Gangras positus est in templo sancti martyris
Callinici iuxta reliquias eius, multas sanitates efficiens3 qui
cum exanimis iaceret, manu fertur se signaculo crucis signasse.
Theodorus autem quidam ex his qui cum eo erant, vidit
eum in somnis sibi dicentem “excipe‚ et abiens lege Anasta-
sio, vet dic, ego quidem vado ad patres meos, quorum fidem
servavi, non cessabo autem increscens domino, usquequo ve...
nias et in iudicium ingrediamur.'’ eodem anno Alexandriae
multi* viri et mulieres et pueri atrociter a daemonibus ob..
sessi repente latrabant. in somnis autem quidam vidit quen-p·250
dam dicentem quia propter anathematismos synodi patiun-
tur ista. porro monachi heremi zelo divino moti, quattuor
contestationes componentes, duas quidem ex his misere im-
peratori, unam vero principibus regionis et unam episcopo
Hierosolymitano loanni, protestantes 'neque sanctam se Chal-
cedonensem synodum praevaricaturos neque impio Severo
communicaturos, quin et se promptam habere mortem, in-
cendentes et sancta loca. sane Thessalonicensi episcopo com-
municante ob metum imperatoris Timotheo Constantinopo-
litano episcop0, quadraginta episcopi Illyrici et Graeciae
convenientes in unum per professionem in scriptis factam,
ut a proprio metropolitano discessere ab eo3 et Romam
mittentes Romano communicare in scriptis professi sunt.
episcopum autem ThessalonicensemTheodorus historicus pa-
triarcham nominat irrationabiliter, nesciens qua pro causa.

Vicesimo imperii Anastasii anno Ioanne Nicaeote Ale·
xandrino antistite haeretico mortuo, Dioscorus iunior, Ti-p. 251
mothei Heluri consobrinus, praelatus est episcopus Alexan·
driae. cum autem venisset Byzantium, pro Alexandrinis apud
imperatorem intercessurus propter occisionem filii Calliopii
Augustalis, ab orthodoxis publice conviciis appetebatur, cum
procederet, existimantibus eum contra recta dogmata adve-
nisse. ergo cum ob homicidium intercessisset, cum festina-
tione discessit. causa vero caedis ista fuit. cum Dioscorus ma-
nus impositionem accepisset, recessere multitudines rustico-
rum, dicentes quia nisi secundum quod sanctorum continent
apostolorum canones fiat, non recipietur episcopus: princeps
enim inthronizaverat eum. Dioscorus autem venit ad S. Mar-
cum, et venientes clerici induerunt eum secundo, et iterum
consecraverunt. et ita veniens ad S. loannem perfecit col-
lectam. cum autem esset illic Theodosius lilius Calliopii
Augustalis et Aeacius magister militum, turbae turbatae coe-
pere iniuriis afficere Augustalium, eo quod laudaret im-
peratorem Anastasium. cum vero iurgium motum suisset,
insilientes quidam a sede filium Augustalis deposuerunt, et

