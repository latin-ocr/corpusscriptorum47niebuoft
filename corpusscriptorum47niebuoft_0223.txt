Ex THE'OPHANE. 213

litia impius Leo et consentanei huius contra pietatem exten-
dendo persecutionem. per aestivum vero solstitium huius
decimae indictionis, post nequam de contribulibus acceptam
victoriam, contra Bithynensium Nicaeam praelium construunt
Saracenorum amerei duo, Amer scilicet in milibus quindecim
expeditorum praecurrens et imparatam circumdans civitatem,
et Mauhias subsequens in aliis octuaginta quinque milibus;
quae post multam obsidionem et. particularem murorum
eversionem hanc quidem non obtinuerunt, bene acceptis san-
ctorum patrum precibus ad deum directis, et sanctificatione
faciente venerabilis templi, ubi in colendis suis characteribus
eriguntur, et usque nunc ab his qui eis similes sunt hono-
rantur. praeterea Constantinus quidam strator Artabasdi
videns imaginem dei genitricis stantem, apprehensum lapidem
adversum eam proiecit, et contrivit, et cum cecidisset cal-
cavit3 et videt in somnis adstantem sibi dominam, et dicen-
tem “nosti quam sontem in me causam fueris operatus: vere
contra caput tuum hoc fecisti.” postera vero die cum Sa.- p. 625
raceni adversus murum incursionem facerent et ageretur bel-
lum, currens ad murum ut fortis miles infelix ille eiicitur a
lapide transmisso ex mangano, et contritum est caput eius et
facies, dignam impietatis suae retributionem percipiens3 prae-
daque multa et exuviis Saraceni collectis reversi sunt, osten-
dente deo in hoc etiam impio illi, qnod non propter pietatem,
ut ille diffamabat, de contribulibus triumphaverit, sed pro-
pter divinum et ineffabile quoddam iudicium, retundens ac
removens huiusmodi Arabicam fortitudinem a sanctorum pa-
trum civitate intercessionibus illorum, propter diligentissi-
mos characteres ipsorum ‚ qui honorantur in ea, in redar-
gutionem quoque ac inexpugnabile tyranni iudicium et pie
agentium certitudinem. non enim solum circa venerabilium
affectivam imaginum adorationem errabat impius, sed et circa
intercessiones castissimae dei genitricis omniumque sancto-
rum, quorum et reliquias scelestissimus, nt magistri eius
Arabes, abominabatur. ex hoc igitur tempore impudenter
beato Germano patriarchae Constantinopolitano derogabat,
accusans omnes antecessores suos principes ‘et pontifices at-
que populos Christianos, quasi idolatrae fuerint super adora- p. 626
tione sanctarum ac venerabilium iconarum, non capiens
idiota infidelitate captus de affectuali adoratione ser..
monem.

Mundi anno 6219, divinae incarnationis anno 719, anno
vero imperii Leonis undecimo Gregorius papa Romanus ha..
betur. eodem quoque anno Mauhias capto Ateus castro re-
versus est.

